LYSIS. 89

Socrates ita loquens, ut se ad eorum, cum quibus agit,
. ingenia Plane accommodet, et quamvis alias ex aliis ne-
ctens conclusiunculas, tamen singulari cum ironia sese
nihil simulet scire, sed cum illis communiter verum in-
dagare: nusquam ad altiora ac sublimiora assurgit, aut
dicendi varietatem et vigorem cum sententiarum audacia
et granditate copulat, sed amicitiae vim ita exquirit, ut
vitae communis potius rationes quam subtilioris philoso-
phiae placita sequi videatur, id agens unice, ut, dum alio-
rum errores exaggerat atque urget, passim quasi quae—
dam veri semina spaxgat. Quum vero ratio disserendi
omnino Socratica sit, 1:121 ipsa placita, quae illustrantur, Α
tantum habent cum Socratis .de amicitia sententia, quae

, apud Xenophontem exponitur, similitudinem et necessi-

tudinem, ut paene inviti in eam suspicionem deducamur,
iuvenem Platonem a magistri disciplina profectum iu hoc
sermone locum de amicitia adumbrare constituisse. Qua
de re quae supra notavimus, ea non est cur hoc loco
denuo commemoremus: hoc unum placet adiicere, ne in
fine quidem amicitiae constituendo nullam esse habitam
rationem sententiae Socraticae. Negari enim non potest
Socratem amicitiam utilitatis gratia colendam censuisse.
Nam in iis quidem, quae apud Xenoph. Mem. 11. 4, 5.
disputat, omnem, illius laudem eo vult redire, quod ami-
corum ope et consilio multum adiuvemur, pericula atque
damna facilius propulsemus, denique commoda et utili-
tates adipiscamur. Ab hac vero sententia etiam Plato-
nem vidimus *) disputandi initium fecisse, quanquam is
neutiquam in ea substitit, sed hinc profectus* summum
aliquem finem indagavit, qui in =ipsa hominis natura atque
animo contineretur. Atque haec quum ita sint, etiamsi
diffitendum non est reperiri iu hoc sermone veluti initia
quaedam atque stamina eorum placitorun.·, quae in Sym-
posio et Phaedro illustrantur, tamen in istis libris idem
argumentum multo et subtilius et copiosius pertractatur.
In liis enim ostenditur suprema causa et origo illius ip-
sius desiderii, quo, philosophi indicio, ad amicitiam co-
lendam adducimur, quandoquidem amor refertur ad rerum
‘divmarum contemplationem, qua animi nostri in vita su-
periore gavisi sint, ideoque cum aeternae veritatis cogni-
tione arctissime copulatnr. Tantum igitur abest, ut illo-
rum librorum argumentum in Lyside accuratius illustre-

 

 

²⁸) Ρ. 218. C. sqq.

