los ' 287

lubrica, incedendum est, tamen quid nobis in mentem
venerit, quoniam ad‘praesentem materiam pertinet, bre-

-viter exponere iuvat. Itaque fateor me in eam dedu-

ctum coniecturam esse, ut Ionem a Platone iam eo tem-
pore >scriptum existimem, quo Socrates adhuc vivebat,
eiusque rationem et disciplinam Plato maxime sequeba-
tur. Quod cur ita statuamus, plures habere causas vi·-
demur satis idoneas. Primum enim nihil in hoc libro
reperitur, quod doctrinae ad maiorem quandam amplitu-
dinem et perfectionem elaboratae, qualem in aliis philo-
sophi operibus traditam reperimus, vel levissimum indi-
cium faciat: imo omnia adeo sunt plana, adeo simplicia,
adeo ex ipsa vitae communis observatione depromta, ut
Socraticae disciplinae alumnum plane decenne Nam vel
illa ipsa, quae de furore poetarum et rhapsodorum dispu-
tantur,- vix ultra communes veterum Graecorum opinio-
nes exsurgunt, tantamque habent cum ipsius Socratis de hac
re placitis ac decretis coniunctionem, ut tantum non
eadem esse videantur. Quocirca mihi nunquam potui
persuadere veram esse Schleiermach eri sententiam,
qui Ionem censuit Phaedro tanquam appendicem vel cu-
mulum aliquem accessisse. Hoc enim si ita esset, equi-
dem- non dubito, quin Ionis argumentum multo et subti-
lius et copiosius explicatum legeremus, adeoque ita illu-
stratum, ut Phaedri diligentissima ratio haberetur. Quod
nuno quidem secus habet, quandoquidem ne unum qui- ·
dem eius rei vestigium, quod quidem certum esset,
ostendi vel demonstrari potuit.v Quod vero ex ipso libri

’ argumento colligi licere arbitramur, idem etiam disse-

rendi forma atque ratione confirmatur. Tantum enim
abest, ut eandem in eo artis praestantiam et perfectio—
nem, quam iu dialogis maturiore aetate scriptis animad-
vertamus, ut omnia nativam quandam referant simplici-
tatem, quae prope ad Socraticam disserendi rationem in
Xenophontis Memorabilibus expressam accedere iudicanda
ent. Quanquam lepidus ille in magnetis et animi conci-
tationis similitudine lusus iam eam Platonici ingenii co-

·piam et ubertatem arguit, quam in operibus postea scri—

ptis clarius cernere licet. Verum quae adhuc de argu·-
mento et forma operis diximus quanquam verisimile red-
dunt dialogum a Platone eo tempore literis consignatum
esse, quo Socraticam rationem ac disciplinam fideliter
sectabatur, tamen eum Socrate adhuc vivo scriptum csse
minime evincunt. IIoc ipsum autem tertio argumento
probabile redditur, de quo nunc explicare animum in-

