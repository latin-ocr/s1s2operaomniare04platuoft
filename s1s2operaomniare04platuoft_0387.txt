nirrias ΜΑιοιιῖ. 151

quo modo significare. Nam et illud ostendit, non in

rebus individuis atque singulis quaerendam esse pulcri “

vim et naturam3 et cognatas quasdam notiones ab eo
distinxit ac secrevit, quae quidem ab sophistis dialecti-
cae numilitatis expertibus eo facilius poterant commisceri
temereque confundi, quo latius apud Graecos τοῦ καλοῦ
notio patebat3 et pulcro cum decoro, bono ac iucundo
aliquam intercedere necessitudinem haud obscure indi-
cavit, quanquam ea quibus ‘rebus contineretur minime
explicavit, propterea quod non tam docendi quam repre-
hendendi ridendique consilium sequutus est.

Sed haec omnia quo facilius intelligatur quam vera
sint, age totius libri argumentum brevi enarratione per-
lustremus: quo ipso illud simul consequemur, ut iis, qui
eum lecturi sint, quasi filum aliquod tradidisse videamur,
cuius ope amfractuosas disputationis ambages tutius per-
repteut atque ad exitum itineris certius perducantur.

Hippias igitur posteaquam ἰιι principio dialogi sophi·
starum artem sua aetate multum profecisse gloriatus est,
quandoquidem iam et negotiis publicis fungantur, et
scholis habendis faciant quaestum superiorum temporum
sapientibus incognitum, lepide a Socrate interrogatur,
num Lacedaemone etiam, ubi saepius sit commoratus, mul·
tum pecuniae confecerit. Negat sophista ita factum esse,
quanquam per huius interrogationis opportunitatem sa-
pientiam suam iactat impudentissime: Spartanos enim
ait morum et institutorum pristinorum longe esse tena-
cissimos, neque adeo concedere, ut filii sui peregrinis
artibus 'ac disciplinis erudiantur· qua in re eos multum
a recta ratione deflectere haud quaquam negari p‘osse.
Roganti autem Socrati, de quibusnam potissimum rebus
Spartani ipsum dicentem audiant lubentissime, respondet
ille declamationes de astronomia, geometria, arithmetica,
literis ac syllabis earumque numero et mensura iis minus
probari, sed narrationes de rebus antiquitus gestis vel
institutis, quas ipse videlicet propter ingentem memoriae
vim optime teneat, placere vehementissime. Veruntamen
nuper evenisse dicit, ut etiam in ,alio dicendi genere iis
satisfecerit: habitam euim a se esse orationem de arti-
bus ac disciplinis, in quas iuvenem incumbere deceat,
verborum pariter atque sententiarum pulcritudine et ve-
nustate insignem. Hanc vero pollicetur una cum aliis
sese propediem etiam Athenis in ludo Phidostrati cuius—
dam esse habiturum. Quibus auditis Socrates, Peroppor-
tune, inquit, pulcrae istius orationis mentionem feci-

