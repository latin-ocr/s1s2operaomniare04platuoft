·’ 78 PLATONIS

profitentur. Ex quo apparet etiam ea, quae 'mutuo
amore nobis non sunt coniuncta, cara nobis atque amica
(φίλα) esse posse. Atque hinc efficitur, ut vel illud
amicum queat esse, quod amantem odio persequatur *).
Assentitur Menexenus. Sed vix mentem mutavit suam,
quum Socrates eam sententiam denuo in dubitationem
vocat. Hic enim: „Ex‘iis, quae disputata sunt, inquit,
hoc consequi videtur, ut non tam amatus quam amans
pro amico habendus sit: eademque ratio erit inlmici;
non enim iam eum inimicum putabimus, qui odio habe·
tur, sed unum illum, qui alterum odio suo persequitur.
Ergo multi amant inimicos ac vicissim oderunt amicos,
quandoquidem soli amantes amici sunt‘, neque etiam ii,
qui amantur. Quam sententiam negari non potest ense
perabsurdam, ut diffitendum non sit ad amicitiam necessa-
rio requiri voluntatis amorisque societatem mutuamque
coniunctionem.“ His auditis Menexenus rursus aliter atque
>antea statuendum esse largitur, atque sibi quoque ait
voluntatis amorisque communitatem videri ad amicitiam!
plane necessariam. Sed a Socrate commonefactus illud,
quod antea disputaverant, saepe accidere solere, ut ea
quoque hominibus cara sint et amica, quibuscum fieri
non possit ut mutua coniungatur benevolentia, iam tan-v
dem fatetur rem nondum ad liquidum esse perductam,
quum neutiquam appareat, amor in unis amantibus, an
in amatis, an denique in utrisque simul inesse debeat **).

captiosam hanc argumentationem facile apparet ex
eo potissimum ductam esse, quod amicus s. φίλος
multiplici dicitur vi et potestate. Alia enim vis sub-
iecta huic vocabulo est, quum loquimur de hominum
amicitia: alia, ubi sermo est de rebus sensu et ratione
destitutis. Has enim expetimus propter utilitatem 'aut
voluptatem inde redundantem, nec exspectamus ab iis
mutuam caritatem. Illos autem amamus ita, ut, etiamsi
utilitatis vel voluptatis et iucunditatis rationem ducamus,
tamen mutuam benevolentiam locum habere velimus, ιιι
in qua una amicitiae vis et natura maxime est conspicua.
Ad hoc accedit, quod φίλων et active et passive signi-
ficat, ut et amicum denotet, et illud quoque complecta-
tur, quod nobis carum est votisque nostris expetitur.
Quod autem Socrates multiplicem hunc vocabuli usum
ad disputationem de amicitia traduxit, rfecit hoc procul

 

⁴) P. 212. A. -· E.
Μ’) P. 218. A. - D.

